---
title: Riesling
description: Il Re Nano
slug: riesling
date: 2022-05-09 21:29:43+0000
draft: true
---
La vite di Riesling presenta una foglia media, con tre lobi con una forma più o meno circolare ed un grappolo corto e conico composto da piccoli acini con una buccia sottile. 
La vigna spicca per la sua resistenza del legno che lo rende un vitigno particolarmente resistente al freddo, nonostante, al fine di maturare pienamente per produrre un vino premium, necessiti di una buona esposizione del terreno. 
I grappoli germogliano tardi ma maturano presto, è adatto per la produzione di vini botritizzati. Si adegua alla maggior parte dei tipi di terreno, purché siano ben drenati ed offrano una posizione riparata. Climi  più  caldi  danno  bucce  più  spesse,  che  possono  impartire  tannini  e  fenoli  con  un  gusto amaro  al  succo.
Per mantenere un vino fresco e giovane si preferisce l’acciaio sia per la fermentazione che per l’invecchiamento. In questo modo il vino presenterà un intenso bouquet di frutta e risulterà molto pulito.
Il Riesling può essere vinificato anche in grandi botti di legno e, in questo caso, il vino si esprimerà con aromi molto diversi presenti invece nel suo fratello fermentato in INOX. Il legno, grazie alla sue proprietà ossidative, ammorbidisce il vino e ne aggiunge complessità a scapito però dell’intensità olfattiva. Lo stile di vinificazione è puramente stilistico, sebbene venga favorita una vinificazione in INOX.
Può essere prodotto secco o dolce, fermando anticipatamente la fermentazione. Nei dolci premium, il Riesling viene vinificato botritizzato per arricchire la concentrazione di dolcezza ed acidità dell’uva.
Il Riesling può essere vinificato anche come Eiswein, vino di ghiaccio, si raccoglie l’uva ancora ghiacciata, questo comporta che, durante la pigiatura, l’acqua viene scartata e si ottiene un mosto molto dolce e concentrato.
È noto per essere il vino con la miglior keep-ability.
L’espressione storica, e massima, del Riesling si trova in Germania nella regione della Mosella. Altri ottimi prodotti sono il Riesling Francese dell’Alsazia, ed il Riesling Austriaco. 
Oggi si produce anche in Italia, Australia e Nuova Zelanda, Canada e USA.
All’occhio si presenta con un colore paglierino tenue fino ad un dorato intenso a seconda dell’invecchiamento.
Ha un aroma intenso e complesso con un bouquet molto vasto di fiori, frutta e note minerali, L’aroma varia e si modifica a seconda della maturazione del vino. Un Riesling giovane presenta note di Lime e frutta fresca, come mela verde e pera acerba, mentre con l’invecchiamento si transita verso una frutta tropicale, fino ad arrivare a frutta secca tipo albicocca o fichi. Altri aromi presenti sono fiori, miele o cera, e nei Riesling invecchiati è tipico un aroma di idrocarburo.
Il vino si presenta secco, con un’alta acidità ed un corpo ed un finale medio.
